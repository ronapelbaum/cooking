---
layout: post
title: מקלובה
date: 2017-08-01
categories:
  - Teamim-2017
description: 
image: /cooking/assets/images/makluba/makluba1.jpg
gallery: /cooking/assets/images/makluba
---
## איך מכינים מקלובה?

הקטע הוא - שיהיה כמו עוגה...

### מרכיבים
- 1 בצל גדול, פרוס לטבעות עבות
- מעט שמן חמניות
- 6 כרעי עוף כולל העור, ללא שומן
- 1 כפית פלפל שחור
- 1 כף זעפרן
- 11/2 כפיות כורכום
- 2 כפיות אגוז מוסקט, מגורר
- 2 ענפי קורנית
- מלח
- 3 תפוחי אדמה, מקולפים ופרוסים לעובי זרת
- 1 חציל נאה, פרוס לטבעות בעובי 1 ס&quot;מ (כולל הקליפה)
- 3 גזרים, חתוכים לאצבעות (או ראש קטן של כרובית מחולק לפרחים בינוניים)
- 2 כוסות אורז פרסי
- שמן לטיגון עמוק

## לרוטב החריף
- פלפלים חריפים קצוצים
- 2-3 שיני שום, קצוצות דק
- 3/4 כוס מיץ לימון
- 1/4 כוס שמן זית

## ציוד
- סיר - לטיגון עמוק
- סיר 5 ליטרים - למרק
- סיר בקוטר 40 ס&quot;מ או כל סיר שאוהבים להכין בו אורז - להכנת המקלובה.
- מגש כסף להגשה

## אופן ההכנה
### מכינים את המרק
- מאדים קלות את טבעות הבצל במעט שמן. 
- מוסיפים עוף, פלפל שחור,
וזעפרן. 
- מטגנים ומערבבים עד שהעוף מזהיב. 
- מוסיפים מים כדי כיסוי העוף. 
- מוסיפיםכורכום, אגוז מוסקט, קורנית ומלח, עד שמתקבל מרק מרוכז מאוד בצבע כתום- נחושת.
- מביאים לרתיחה ומבשלים ברתיחה עדינה כ20- דקות.
### מכינים את הירקות
- מטגנים בשמן עמוק פרוסות תפוח אדמה, פרוסות חציל וכרובית או גזר.
- מוציאים את הירקות ומצננים.
### מרכיבים את הסיר
- משמנים (בשיכבה דקה של שמן) את תחתית הסיר, שבו מכינים את המקלובה. 
- מסדריםבצפיפות רבה את ירכי העוף - העור כלפי מטה.
- סוגרים את הרווחים בין חלקי העוף בעזרת החצילים המטוגנים. 
- מסדרים את הגזר, או הכרובית ותפוחי האדמה מעל לעוף - בשכבות. 
- מכסים באורז.
- בעזרת מצקת משקים את התבשיל לאט ובעדינות (שלא לפגוע במבנה השכבות) במרק
הכתום, עד שמפלס הנוזלים מגיע סנטימטר אחד מעל האורז.
- מבשלים בסיר פתוח, על אש גבוהה, עד שמבעבע. 
- מנמיכים מעט ומבשלים עד שרוב
הנוזלים מתאדים. 
- מכסים את הסיר. מנמיכים את הלהבה למינימום, וממשיכים לבשל 20 דקות עד שעה, תלוי כמה פריך ושחום אתם רוצים את העוף. 
- המקלובה מוכנה כשריח חריכה עדין עולה באוויר - חרוך, לא שרוף ומפוחם.
### מכינים רוטב חריף
- בקערית מערבבים את כל החומרים.
### מכינים רוטב טחינה חמה
- מחממים ציר ירקות או ציר אחר
- מומסיפים טחינה מוכנה
- מערבבים בעדינות עד לחימום, לא מרתיחים.
- מורידים מהאש. אם הטחינה תרתח – האמולסייה תתפרק מהשומנים והטחינה תתקלקל.

## אופן ההגשה
- מצמידים את מגש הנחושת על הסיר (במקום המכסה), והופכים את הסיר על
המגש. 
- דופקים על הסיר בעזרת כף ומשחררים בעדינות. 
- מגישים חם עם הרוטב בצד.
- אפשר להגיש עם רוטב טחינה חמה
